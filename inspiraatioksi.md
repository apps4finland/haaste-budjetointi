Pitkän kantaman tavoitteena on yhteisöllisen budjetointityökalun kehittäminen
virkamiesten, eturyhmien, päättäjien ja kansalaisjärjestöjen käyttöön.
Virtuaalisen budjetontiympäristön on mahdollistettava mm. eri tahojen
esittämien budjettivaihtoehtojen vertailu, vaikutusanalyysi, yhdistely ja
optimointi. Teknisessä toteutuksessa pyritään kohti selainpohjaisuutta sekä
pelimäistä yhteissuunnittelua, ns. _budjettipeliä_. Näin suuren kokonaisuuden
toteuttaminen kertaheitolla ei tietenkään ole realistista vaan tavoitteeseen
on pyrittävä pienempien askeleiden kautta. Tänä vuonna Apps4Finland-kisassa
tuodaan kilpailijoiden käyttöön SISU-mikrosimulointimalli lainsäädäntötilannetta
17.9.2013 vastanneessa muodossaan.

Vaikka kokonaismallissa kaikki osamallit vaikuttavat toisiinsa, voivat kehittäjät
yksinkertaisuuden vuoksi keskittyä johonkin osamalliin, esimerkiksi henkilöverotukseen.
Osamalleja voi käyttää pohjana esimerkiksi,
jos kilpailija haluaa kehittää vastaavia simulaatiomalleja tai niiden osia
esimerkiksi selainpohjaisina versioina. Tämäntyyppisissä ratkaisuissa kannattaa
luonnollisesti huomioida laskennan vaatimat resurssit ja keskittyä sellaisten
budjettisuureiden kuvaamiseen, joiden laskenta ei vaadi suuria resursseja.
Kilpailutyössä voi vaikutusarvionnin sijaan/lisäksi ottaa kantaa myös
budjettivisualisointeihin, kehitellä budjetointiprosessin pelidynamiikkaa,
budjetointiin osallistuvien arvojen parempaa hyödyntämistä,
neuvottelutaktiikoita ym.
